पाण्डुरङ्ग जावजी इत्येतैः स्वीये निर्णयसागराख्यमुद्रणयन्त्रालयेऽङ्कयित्व 
मेघदूतम् । संजीविन्या समेतम्। 
पूर्वमेघः। 
94. 
मातापितृभ्यां जगतो नमो वामाईजानये । 
सद्यो दक्षिणदृक्पातसंकुचद्वामदृष्टये ।। अन्तरायतिमिरोपशान्तये शान्तपावनमचिन्त्यवैभवम् । तन्नरं वपुषि कुञ्जरं मुखे मन्महे किमपि तुन्दिलं महः ।। शरणं करवाणि कामदं ते चरणं वाणि चराचरोपजीव्यम् । करुणामसृणैः कटाक्षपातैः कुरु मामम्ब कृतार्थसार्थवाहम् ।। 
इहान्वयमुखेनैव सर्व व्याख्यायते मया । 
नामूलं लिख्यते किंचिन्नानपेक्षितमुच्यते ।। "आशीर्नमस्क्रिया वस्तुनिर्देशो वापि तन्मुखम्" इति शास्त्रात्का व्यादौ वस्तुनिर्देशात्कथा प्रस्तौति 
कश्चित्कान्ताविरहगुरुणा खाधिकारात्प्रमत्तः 
शापेनास्तंगमितमहिमा वर्षभोग्येण भर्तुः। यक्षश्चके जनकतनयाखानपुण्योदकेषु 
स्निग्धच्छायातरुषु वसतिं रामगिर्याश्रमेषु ॥१॥ कश्चिदिति ॥ खाधिकारात्खनियोगात्प्रमत्तोऽनवहितः ॥ "प्रमादो ऽनवधानता" इत्यमरः । “जुगुप्साविरामप्रमादार्थानामुपसंख्यानम्" इत्यपादानत्वम् । तस्मात्पञ्चमी ॥ अतएवापराधाद्धेतोः। कान्ताविरहेण गुरुणा दुर्भरेण । दुस्तरेणेत्यर्थः ॥ “गुरुस्तु गीष्पती श्रेष्ठे गुरौ पितरि 

१. खाधिकारप्रमत्तः. 
मेघदूतम् । दुर्भरे" इति शब्दार्णवे । वर्षभोग्येण संवत्सरभोग्येण || "कालाध्वनो रत्यन्तसंयोगे” इति द्वितीया । "अत्यन्तसंयोगे च" इति समासः । "कुमति च" इति णत्वम् । भर्तुः स्वामिनः शापेन । अस्तंगमितो महिमा सामर्थ्य यस्य सोऽस्तंगमितमहिमा । अस्तमिति मकारान्तमव्ययम् ॥ तस्य "द्वितीया-" इति योगविभागात्समासः ॥ कश्चिदनिर्दिष्टनामा यक्षो देवयोनिविशेषः ॥ “विद्याधराप्सरोयक्षरक्षोगन्धर्वकिंनराः । पिशाचो गुह्यकः सिद्धो भूतोऽमी देवयोनयः" इत्यमरः॥ जनकतनयायाः सीतायाः खानैरवगाहनैः पुण्यानि पवित्राण्युदकानि येषु तेषु । पावनेष्वित्यर्थः ।। छायाप्रधानास्तरवश्छायातरवः ॥ शाकपार्थिवादित्वात्समासः ॥ स्निग्धाः सान्द्राश्छायातरवो नमेरुवृक्षा येषु तेषु । वसतियोग्येष्वित्यर्थः ।। "नि ग्धं तु मसृणे सान्द्रे" इति । "छायावृक्षो नमेरुः स्यात्" इति च श ब्दार्णवे ॥ रामगिरेश्चित्रकूटस्याश्रमेषु वसतिम् ॥ “वहिवस्यर्तिभ्यश्च" इत्यौणादिकोऽतिप्रत्ययः ॥ चक्रे कृतवान् ॥ अत्र रसो विप्रल म्भाख्यः शृङ्गारः। तत्राप्युन्मादावस्था । अतएवैकत्रानवस्थानं सूचि तमाश्रमेप्विति बहुवचनेन ॥ सीतां प्रति रामस्य हनुमत्संदेशं मनसि निधाय मेघसंदेशं कविः कृतवानित्याहुः ॥ अत्र काव्ये सर्वत्र मन्दा क्रान्तावृत्तम् । तदुक्तम्-"मन्दाक्रान्ता जलधिषडगम्भी नतो ताद्गुरू 
चेत्" इति ॥ यायम नी 
नीत्वा मासान्कनकवलयभ्रंशरिक्तप्रकोष्ठः । आषाढस्य प्रथमदिवसे मेघमाश्लिष्टसार्नु 
तस्मिन्निति ॥ तस्मिन्नद्रौ चित्रकूटाद्रौ । अबलाविप्रयुक्तः कान्ता विरही । कनकस्य वलयः कटकम् । “कटक वलयोऽस्त्रियाम्" इत्य मरः ॥ तस्य भ्रंशेन पातेन रिक्तः शून्यः प्रकोष्ठः कूपराधःप्रदेशो यस्य स तथोक्तः ॥ “कक्षान्तरे प्रकोष्ठः स्यात्प्रकोष्ठः कूर्परादधः" इति शाश्वतः ॥ विरहदुःखात्कृश इत्यर्थः । कामी कामुकः स यक्षः। कति 'चिन्मासान् । अष्टौ मासानित्यर्थः । "शेषान्मासान्गमय चतुरः" इति वक्ष्यमाणत्वात् ॥ नीत्वा यापयित्वा । अषाढानक्षत्रेण युक्ता पौर्णमा 
मा 
पूर्वमेघः। स्याषाढी ॥ "नक्षेण युक्तः कालः" इत्यण् । “टिड्डाणञ्--" इत्या दिना ङीप् ।। साषाढ्यस्मिन्पौर्णमासीत्याषाढो मासः ॥ "सास्मिन्पौर्ण मासीति संज्ञायाम्" इत्यण् ॥ तस्य प्रथमदिवसे आश्लिष्टसानुमाक्रान्त कूटम् । वप्रक्रीडा उत्खात केलयः ॥ "उत्खातकेलिः शृङ्गाद्यैर्वप्रक्रीडा निगद्यते” इति शब्दार्णवे ॥ तासु परिणतस्तिर्यग्दन्तप्रहारः ॥ “तिर्य ग्दन्तप्रहारस्तु गजः परिणतो मतः" इति हलायुधः । स चासौ गजश्व तमिव प्रेक्षणीयं दर्शनीयं मेधं ददर्श ॥ गजप्रेक्षणीयमित्यत्रेवलो पाल्लुप्तोपमा ॥ केचित् “आषाढस्य प्रथमदिवसे" इत्यत्र “प्रत्या सन्ने नभसि" इति वक्ष्यमाणनभोमासप्रत्यासत्त्यर्थं "प्रशमदिवसे" इति पाठं कल्पयन्ति तदसंगतम् । प्रथमातिरेके कारणाभावात् । नभोमासस्य प्रत्यासत्त्यर्थमित्युक्तमिति चेन्न । प्रत्यासत्तिमात्रस्य मा. सप्रत्यासत्त्यैव प्रथमदिवसस्याप्युपपत्तेः । अत्यन्तप्रत्यासत्तेरुपयोगा भावेनाविवक्षितत्वात् । विवक्षितत्वे वा खपक्षऽपि प्रथमदिवसातिक्र मेण मेघदर्शनकल्पनायां प्रमाणाभावेन तदसंभवात् । प्रत्युता सत्पक्ष एव कुशलसंदेशस्य भाव्यनर्थप्रतीकारार्थस्य पुरत एवानुमा नमुक्तं भवतीत्युपयोगसिद्धिः ॥ ननून्मत्तस्य नायं विवेक इति चेन्न । उन्मत्तस्य नानर्थस्य प्रतीकारार्थ प्रवृत्तिरपीति संदेश एव मा भूत् । तथा च काव्यारम्भ एवाप्रसिद्धः स्यादित्यहो मूलच्छेदी पाण्डित्यप्रकर्षः ॥ कथं तर्हि "शापान्तो मे भुजगशयनादुत्थिते शाङ्गपाणौ" इत्यादिना भगवत्प्रबोधावधिकस्य शापस्य मासचतुष्टयावशिष्टस्योक्तिः, दशदिवसा धिक्यादिति चेत् खपक्षेऽपि कथं सा, विंशतिदिवसैन्यूनत्वादिति संतो ष्टव्यम् । तस्मादीषद्वैषम्यमविवक्षितमिति सुष्टुक्तं "प्रथमदिवसे” इति ॥ 
तस्य स्थित्वा कथमपि पुरः कौतुकाधानहेतो. 
रन्तर्वाष्पश्चिरमनुचरो राजराजस्य दध्यौ । मेघालोके भवति सुखिनोऽप्यन्यथावृत्ति चेतः 
कण्ठाश्लेषप्रणयिनि जने किं पुनर्दूरसंस्थे ॥३॥ तस्येति ॥ राजानो यक्षाः ॥ "राजा प्रभौ नृपे चन्द्रे यक्षे क्षत्रिय 
१. केतकाधान. 
मेघदूतम् । शक्रयोः" इति विश्वः । राज्ञां राजा राजराजः कुबेरः ॥ "राजराजो धनाधिपः" इत्यमरः । “राजाहःसखिभ्यष्टच्" इति टच्प्रत्ययः ॥ तस्यानुचरो यक्षः । अन्तर्बाष्पो धीरोदात्तत्वादन्तःस्तम्भिताश्रुः सन् । कौतुकाधानहेतोरभिलाषोत्पादकारणस्य ॥ "कौतुकं चाभिलाषे स्या दुत्सवे नर्महर्षयोः" इति विश्वः ॥ तस्य मेघस्य पुरोऽग्रे कथमपि ॥ गरीयसा प्रयत्नेनेत्यर्थः ॥ "ज्ञानहेतुविवक्षायामप्यादि कथमव्ययम् । कथमादि तथाप्यन्तं यत्नगौरवबाढयोः" इत्युज्वलः ॥ स्थित्वा चिरं दध्यौ चिन्तयामास ॥ "ध्यै चिन्तायाम्" इति धातोलिट् ॥ मनो विकारोपशमनपर्यन्तमिति शेषः ॥ विकारहेतुमाह-मेघालोक इति ।। मेघालोके मेघदर्शने सति सुखिनोऽपि प्रियादिजनसंगतस्यापि चेतश्चि त्तमन्यथाभूता वृत्तिापारो यस्य तदन्यथावृत्ति भवति । विकृतिमा पद्यत इत्यर्थः । कण्ठाश्लेषप्रणयिनि कण्ठालिङ्गनार्थिनि जने । दूरे संस्था स्थितिर्यस्य तस्मिन्दूरसंस्थे सति किं पुनः। विरहिणः किमुत वक्तव्यमित्यर्थः । विरहिणां मेघसंदर्शनमुद्दीपनं भवतीति भावः ॥ अर्था न्तरन्यासोऽलंकारः । तदुक्तं दण्डिना-"ज्ञेयः सोऽर्थान्तरन्यासो वस्तु प्रस्तुत्य किंचन । तत्साधनसमर्थस्य न्यासो योऽन्यस्य वस्तुनः" इति ॥ 
अथ समाहितान्तःकरणः सन्कि कृतवानित्यत आह प्रत्यासन्ने नभसि दयिताजीवितालम्बनार्थी 

से प्रत्यौः कुटजकुसुमैः कल्पितार्याय तस्मै 
प्रीतः प्रीतिप्रमुखवचनं खागतं व्याजहार ॥४॥ प्रत्यासन्न इति ।। स यक्षः। यश्चिरं दध्यौ स इत्यर्थः । नभसि श्रावणे ॥ “नमः खं श्रावणो नभाः" इत्यमरः ॥ प्रत्यासन्न आषाढ स्यानन्तरं संनिकृष्टे । प्राप्ते सतीत्यर्थः । दयिताजीवितालम्बनार्थी सन् । वोकालस्य विरहदुःखजनकत्वात् "उत्पन्नानर्थप्रतीकारादनों त्पत्तिप्रतिबन्ध एव वरम्" इति न्यायेन प्रागेव प्रियाप्राणधारणोपायं चिकीर्षुरित्यर्थः । जीवनस्योदकस्य मूतः पटबन्धो वस्त्रबन्धो जीमूतः ।। १. लम्बनार्थाम्; लम्बनार्थम्. २. संप्रत्यप्रैः. 

पूर्वमेघः। पृषोदरादित्वात्साधुः । "भूतः स्यात्पटबन्धेऽपि" इति रुद्रः ॥ तेन जीमूतेन जलधरेण प्रयोज्येन खकुशलमयीं खक्षेमप्रधानां प्रवृत्तिं वा ताम् ॥ "वार्ता प्रवृत्तिवृत्तान्तः" इत्यमरः ॥ हारयिष्यन्त्रापयिष्यन् । "लट् शेषे च" इति चकारास्क्रियार्थक्रियोपपदाल्लुट्प्रत्ययः । जीवनाथ कर्म जीवनप्रदेनैव कर्तव्यमिति भावः ॥ "हक्रोरन्यतरस्याम्" इति कर्मसंज्ञाया विकल्पात्पक्षे कर्तरि तृतीया ॥ प्रत्यत्रैरभिनवैः कुटज कुसुमैगिरिमल्लिकाभिः ॥ “कुटजो गिरिमल्लिका" इति हलायुधः ॥ कल्पिता_य कल्पितोऽनुष्ठितोऽर्घः पूजाविधिर्यस्मै तस्मै ॥ “मूल्ये पूजा विधावर्षः" इत्यमरः ॥ तस्मै जीमूताय ॥ "क्रियाग्रहणमपि कर्तव्यम्" इति संप्रदानत्वाच्चतुर्थी ॥ प्रीतिप्रमुखानि प्रीतिपूर्वकाणि वचनानि यस्मि न्कर्मणि तत्त्रीतिप्रमुखवचनं यथा तथा । शोभनमागतं खागतं खागतव चनं प्रीतः सन्व्याजहार । कुशलागमनं पप्रच्छेत्यर्थः।। नाथेन त्वत्र "प्र त्यासन्ने मनसि" इति साधीयान्पाठः कल्पितः । प्रत्यासन्ने प्रकृतिमापन्ने सतीत्यर्थः । यस्तु तेनैव पूर्वपाठविरोधः प्रदर्शितः सोऽस्माभिः "आषा ढस्य प्रथमदिवसे" इत्येतत्पाठविकल्पसमाधानेनैव समाधाय परिहृतः ।। ___ ननु चेतनसाध्यमर्थं कथमचेतनेन कारयितुं प्रवृत्त इत्यपेक्षायां 
कविः समाधत्ते 
धूमज्योतिः सलिलमरुतां संनिपातः क मेघः 
संदेशार्थाः क पटुकरणैः प्राणिभिः प्रापणीयाः । इत्यौत्सुक्यादपरिगणयन्गुह्यकस्तं ययाचे 
कामातो हि प्रकृतिकृपणाश्चेतनाचेतनेषु ॥ ५॥ धूमेति ॥ धूमश्च ज्योतिश्च सलिलं च मरुद्वायुश्च तेषां संनिपातः संघातो मेघः क । अचेतनत्वात्संदेशानह इत्यर्थः । पटुकरणैः समर्थे न्द्रियैः ॥ "करणं साधकतमं क्षेत्रगानेन्द्रियेष्वपि" इत्यमरः ॥ प्राणिभिश्चेतनैः ॥ "प्राणी तु चेतनो जन्मी" इत्यमरः ॥ प्रापणीयाः प्रापयितव्याः । संदिश्यन्त इति संदेशास्त एवार्थाः क । इत्येवमौ त्सुक्यादिष्टार्थोद्युक्तत्वात् ॥ “इष्टार्थोद्युक्त उत्सुकः" इत्यमरः ॥ १.अत्र 'संप्रदानत्वात्कुशलप्रश्नेनाभिमुखीचकारेत्यर्थः' इति पाठान्तरम्. २. प्रणय. 
मेघदूतम् । अपरिगणयन्नविचारयन्गुह्यको यक्षस्तं मेघ याचाचे याचितवान् ।। "याचू याच्मायाम्" ॥ तथाहि । कामार्ता मदनातुराश्चेतनाश्चाचे तनाश्च तेषु विषये प्रकृतिकृपणाः स्वभावदीनाः । कामान्धानां युक्तायुक्तविवेकशून्यत्वादचेतनयाच्या न विरुध्यत इत्यर्थः ॥ अत्र मेघसंदेशयोर्विरूपयोर्घटनाद्विषमालंकारः । तदुक्तम्-"विरुद्धकार्य स्योत्पत्तिर्यत्रानर्थस्य वा भवेत् । विरूपघटना चासौ विषमालंकृ तिस्त्रिधा ॥” इति । सा चार्थान्तरन्यासानुप्राणिता तत्समर्थकत्वेनैव 
चतुर्थपादे तस्योपन्यासात् ॥ 
संप्रति याच्याप्रकारमाह 

जानामि त्वां प्रकृतिपुरुषं कामरूपं मघोनः । 

याजा मोघा वरमधिगुणे नाधमे लब्धकामा ॥६॥ जातमिति ॥ हे मेघ, त्वां भुवनेषु विदिते भुवनविदिते ॥ "निष्ठा" इति भूतार्थे क्तः । "मतिबुद्धि-" इत्यादिना वर्तमानार्थत्वे तु "क्तस्य च वर्तमाने” इति भुवनशब्दस्य षष्ठ्यन्ततानियमात्समासो न स्यात् । "क्तेन च पूजायाम्" इति निषेधात् ॥ पुष्कराश्चावर्तकाश्च केचिन्मेघानां श्रेष्ठास्तेषां वंशे जातम् । महाकुलप्रसूतमित्यर्थः । कामरू पमिच्छाधीनविग्रहम् । दुर्गादिसंचारक्षममित्यर्थः । मघोन इन्द्रस्य प्रकृ तिपुरुषं प्रधानपुरुषं जानामि । तेन महाकुलप्रसूतत्वादिगुणयोगित्वेन हेतुना विधिवशादैवायत्तत्वात् ॥ "विधिविधाने दैवे च” इत्यमरः ।। "वशमायत्ते वशमिच्छाप्रभुत्वयोः" इति विश्वः ॥ दूरे बन्धु यस्य स दूरबन्धुर्वियुक्तभार्योऽहं त्वय्यार्थित्वं गतः । ननु याच कस्य याच्ञायां याच्यगुणोत्कर्षः कुत्रोपयुज्यत. इत्याशय-दैवाद्या च्याभङ्गेऽपि लाघवदोषाभाव एवोपयोग इत्याह-याच्लेति ॥ तथाहि । अधिगुणेऽधिकगुणे पुंसि विषये याच्या मोघा निष्फलापि वरमीषत्रियम् । दातुर्गुणाढ्यत्वास्त्रियत्वं याच्यावैफल्यादीषस्त्रियत्वमिति भावः ॥ अधमे निर्गुणे याच्या लब्धकामापि सफलापि न वरम् । ईष 

पूर्वमेघः । प्रियमपि न भवतीत्यर्थः ॥ "देवादृते वरः श्रेष्ठे त्रिषु क्लीबं मना प्रिये" इत्यमरः ॥ अर्थान्तरन्यासानुप्राणितः प्रेयोऽलंकारः । तदुक्तं दण्डिना-प्रेयः प्रियतराख्यानम्" इति । एतदाघे पादत्रये चतुर्थ पादस्थेनार्थान्तरन्यासेनोपजी वितमिति सुव्यक्तमेतत् ।। संतप्तानां त्वमसि शरणं तत्पयोद प्रियायाः 
संदेशं मे हर धनपतिक्रोधविश्लेषितस्य । गन्तव्या ते वसतिरलका नाम यक्षेश्वराणां 
संतप्तानामिति ॥ हे पयोद, त्वं संतप्तानामातपेन वा प्रवासविरहेण वा संज्वरितानाम् || "संतापः संज्वरः समौ" इत्यमरः ॥ शरणं पयोदानेनातपस्विन्नानां प्रोषितानां खस्थानप्रेरणया च रक्षकोऽसि ॥ "शरणं गृहरक्षित्रोः" इत्यमरः ॥ तत्तस्मात्कारणाद्धनपतेः कुबेरस्य क्रोधेन विश्लेषितस्य प्रियया वियोजितस्य मे मम संदेशं वाता प्रियाया हर । प्रियां प्रति नयेत्यर्थः ।। संवन्धसामान्ये षष्ठी ॥ संदेहरोल वयोः संतापं नुदेत्यर्थः ।। कुत्र स्थाने सा स्थिता तत्स्थानस्य वा किं व्या वर्तक तत्राह-गन्तव्येति ॥ बहिर्भवं बाह्यम् ॥ "बहिर्दैवपञ्चजनेभ्यश्च" इति यञ् ॥ बाह्य उद्याने स्थितस्य हरस्य शिरसि या चन्द्रिका तया धौतानि निर्मलानि हाणि धनिकभवनानि यस्यां सा तथोक्ता ॥ "हादि धनिनां वासः” इत्यमरः ॥ अनेन व्यावर्तकमुक्तम् ॥ अलका नामालकेति प्रसिद्धा यक्षेश्वराणां वसतिः स्थानं ते तव गन्तव्या। त्वया गन्तव्येत्यर्थः ।। "कृत्यानां कर्तरि वा" इति षष्ठी।। 
मदर्थ प्रस्थितस्य ते पथिकाङ्गनाजनाश्वासनमानुषङ्गिक फलमित्याह 
त्वामारूढं पवनपदवीमुद्धृहीतालकान्ताः 
प्रेक्षिष्यन्ते पथिकवनिताः प्रत्ययादाश्वसन्त्यः । कः संनद्धे विरहविधुरां त्वय्युपेक्षेत जायां 
न स्यादन्योऽप्यहमिव जनो यः पराधीनवृत्तिः ॥८॥ त्वामिति ॥ पवनपदवीमाकाशमारूढं त्वाम् पन्थानं गच्छन्ति ते पथिकाः ॥ “पथः कन्” इति ष्कन्प्रत्ययः॥ तेषां वनिताः प्रोषितभर्तृ धनपतेः. 
मेघदूतम् । काः । प्रत्ययाप्रियागमन विश्वासात् ॥ “प्रत्ययोऽधीनशपथज्ञानविश्वा सहेतुषु" इत्यमरः ॥ आश्वसन्त्यो विश्वसिताः ॥ श्वसिधातोः शत्रन्तात् "उगितश्च" इति डीप् । तथोद्गृहीतालकान्ता दृष्टिप्रसारार्थमुन्नमय्य धृतालकायाः सत्यः प्रेक्षिष्यन्ते । अत्युत्कण्ठतया द्रक्ष्यन्तीत्यर्थः ।। मदागमनेन पथिकाः कथमागमिष्यन्तीत्यत्राह-तथाहि । त्वयि सं नद्धे व्याप्ते सति विरहेण विधुरां विवशां जायां क उपेक्षेत । न कोऽपीत्यर्थः । अन्योऽपि मध्यतिरिक्तोऽपि यो जनोऽहमिव पराधी नवृत्तिः परायत्तजीवनको न स्यात् । खतवस्तु न कोऽप्युपेक्षेतेति भावः ॥ अत्रार्थान्तरन्यासोऽलंकारः । तदुक्तम्- "कार्यकारणसामा न्यविशेषाणां परस्परम् । समर्थनं यत्र सोऽर्थान्तरन्यास उदाहृतः ॥" इति लक्षणात् ।। 
निमित्तान्यपि ते शुभानि दृश्यन्त इत्याह 
मन्दं मन्दं नुदति पवनश्चानुकूलो यथा त्वां 
गर्भाधानक्षणपरिचयानूनमाबद्धमालाः 

मन्दं मन्दमिते ॥ अनुकूलः पवनो वायुस्त्वां मन्दं मन्दम् । अतिमन्दमित्यर्थः ॥ अत्र कथंचिद्वीप्सायामेव द्विरुक्तिनिर्वाह्या ॥ "प्रकारे गुणवचनस्य" इत्येतदाश्रयणे तु कर्मधारयवद्भावे सुब्लुकि मन्दमन्दमिति स्यात् । तदेवाह वामनः-“मन्दमन्दमित्यत्र प्रकारार्थे द्विर्भावः" इति ॥ यथा सदृशम् । भाविफलानुरूपमित्यर्थः ॥ “यथा सादृश्ययोग्यत्ववीप्साखार्थानतिक्रमे" इति यादवः ॥ नुदति प्रेरयति । अयं सगन्धः सगर्वः । संबन्धीति केचित् ।। "गन्धो गन्धक आमोदे लेशे संबन्धगर्वयोः" इत्युभयत्रापि विश्वः ॥ ते तव वामो वामभा गस्थः । “वामस्तु वक्रे रम्ये स्यात्सव्ये वामगतेऽपि च" इति शब्दार्ण वे॥ चातकः पक्षिविशेषश्च मधुरं श्राव्यं नदति व्याहरति । इदं निमित्त द्वयं वर्तते । वतिष्यते चापरं निमित्तमित्याह-गर्मेति ।। गर्भः कुक्षि स्थो जन्तुः "गर्भोऽपकारके ह्यमौ सुखे पनसकण्टके । कुक्षौ कुक्षि १ तोपरभुः, वे सगर्वः. २. क्षमपरिचयम्; स्थिरपरिचयम्. ३. प्रेक्षिष्यन्ते. 
पूर्वमेघः। स्थजन्तौ च" इति यादवः ॥ तस्याधानमुत्पादनं तदेव क्षण उत्सवः । सुखहेतुत्वादिति भावः ॥ “निर्व्यापारस्थितौ कालविशेषोत्सवयोः क्षणः' इत्यमरः ॥ तस्मिन्परिचयादभ्यासाद्धेतोः खे व्योन्नि । आब धमालाः । गर्भाधानसुखार्थे त्वत्समीपे बद्धपतय इत्यर्थः ॥ उक्तं च कर्णोदये "गर्भ बलाका दधतेऽप्रयोगान्नाके निबद्धावलयः समन्तात्" इति ॥ बलाका बलाकाङ्गना नयनसुभगं दृष्टिप्रियं भवन्तं नूनं सत्यं सेविष्यन्ते ।। अनुकूलमारुतचातकशब्दितबलाकादर्शनानां शुभसूचकत्वं शकुनशास्त्रे दृष्टं तद्विस्तरभयानालेखि ॥ न च तस्या नाशाद्रतस्खलनाद्वा निरर्थकस्त्वत्प्रयास इत्याह 
तां चावश्यं दिवसगणनातत्परामेकपत्नी 
मव्यापनामविहतगतिम्रक्ष्यसि भ्रातृजायाम् । आशावन्धः कुसुमसदृशं प्रायशो ह्यङ्गनानां 
सद्यःपाति प्रणयि हृदयं विप्रयोगे रुणद्धि ॥१०॥ तां चेति ॥ हे मेघ, दिवसानामवशिष्टदिनानां गणनायां संख्याने तत्परामासक्ताम् ॥ "तत्परे प्रसितासक्तौ” इत्यमरः ॥ अतएवाव्यापः नाममृताम् । शापावसाने मदागमनप्रत्याशया जीवन्तीमित्यर्थः । एक पतिर्यस्याः सैकपत्नी ताम् । पतिव्रतामित्यर्थः ॥ "नित्यं सपन्या दिषु" इति ङीप् नकारश्च ॥ प्रातुर्मे जायां भ्रातृजायाम् । मातृवन्नि: शकं दर्शनीयामित्याशयः । तां मत्प्रियामविहतगतिरविच्छिन्नगतिः सन्नवश्यं द्रक्ष्यसि चालोकयिष्यस एव ॥ तथाहि । आशातितृष्णा "आशा दिगतितृष्णयोः" इति यादवः ॥ बध्यतेऽनेनेति बन्धो बन्ध नम् । वृन्तमिति यावत् । आशैव बन्ध आशाबन्धः कर्ता ॥ प्रणयि प्रेमयुक्तमत एव कुसुमसदृशम् । सुकुमारमित्यर्थः । अत एव विप्रयोगे विरहे सद्यःपाति सद्योभ्रंशनशीलमङ्गनानां हृदयं जीवितम् । "हृदयं जीविते चित्ते वक्षस्याकूताहृययोः" इति शब्दार्णवे ।। प्रायशः प्रायेण रुणद्धि प्रतिबध्नाति ॥ अर्थान्तरन्यासः ।। 

मेघदूतम् । संप्रति सहायसंपत्तिश्चास्तीत्याह 
कर्तुं यच्च प्रभवति महीमुच्छिलीन्ध्रामवन्ध्यां 
तच्छ्रुत्वा ते श्रवणसुभगं गर्जितं मानसोकाः। आ कैलासाद्भिसकिसलयच्छेदपाथेयवन्तः 
संपत्स्यन्ते नभसि भवतो राजहंसाः सहायाः॥११॥ कर्तुमिति ॥ यद्गर्जितं कर्तृ महीमुच्छिलीन्ध्रामुद्भूतकन्दलिकाम् ॥ "कन्दल्यां च शिलीन्ध्रा स्यात्" इति शब्दार्णवे ॥ अत एवावन्ध्या सफलां कर्तुं प्रभवति शक्नोति । शिलीन्ध्राणां भाविसस्यसंपत्तिसूच कत्वादिति भावः । तदुक्तं निमित्तनिदाने "कालाभ्रयोगादुदिताः शिलीन्ध्राः संपन्नसस्यां कथयन्ति धात्रीम्" इति ॥ तच्छ्रवणसुभगं श्रोत्रसुखम् । लोकस्येति शेषः । ते तव गर्जितं श्रुत्वा मानसोका मा नसे सरस्युन्मनसः । उत्सुका इति यावत् ॥ "उत्क उन्मनाः” इति निपातात्साधु ॥ कालान्तरे मानसस्य हिमदुष्टत्वाद्धिमस्य च हंसानां रो गहेतुत्वादन्यत्र गता हंसाः पुनर्वर्षासु मानसमेव गच्छन्तीति प्रसिद्धिः ॥ विसकिसलयानां मृणालाग्राणां छेदैः शकलैः पाथेयवन्तः । पथि साधु' पाथेयं । पथि भोज्यम् ॥ "पथ्यतिथिवसतिखपतेर्ड" तद्वन्तः। मृणाल कन्दशकलसम्बन्धवन्त इत्यर्थः । राजहंसा हंसविशेषाः ॥ "राजहंसा स्तु ते चञ्चुचरणैरोहितैः सिताः" इत्यमरः ॥ नभसि व्योन्नि भवतस्तव आ कैलासात्कैलासपर्यन्तम् ॥ पदद्वयं चैतत् ॥ सहायाः सयात्राः ।। "सहायस्तु सयात्रः स्यात्" इति शब्दार्णवे ॥ संपत्स्यन्ते भविष्यन्ति ।। 
आपृच्छस्व प्रियसखममुं तुङ्गमालिङ्गय शैलं 
वन्यैः पुंसां रघुपतिपदैरङ्कितं मेखलासु । काले काले भवति भवतो यस्य संयोगमेत्य 
स्नेहव्यक्तिश्विरविरहजं मुञ्चतो बाष्पमुष्णम् ॥ १२ ॥ आपृच्छखेति ॥ प्रियं सखायं प्रियसखम् ॥ "राजाहःसखिभ्यष्टच्" इति टच् समासान्तः ॥ तुङ्ग मुन्नतं पुंसां बन्धैर्नराराधनीयै रघुपतिपदै रामपादन्यासर्मेखलासु कटकेषु ॥ “अथ मेखला । श्रोणिस्थानेऽद्रिक टके कटिबन्धेभबन्धने” इति यादवः ॥ अङ्कितं चिह्नितम् । इत्थं स 
१ उच्छिलीन्ध्रातपत्राम्.  
पूर्वमेघः। खित्वान्महत्त्वात्पवित्रत्वाच संभावनाहम् । अमुं शैलं चित्रकूटाद्विमालि जयापृच्छख साधो यामीत्यामन्त्रणेन सभाजय ॥ "आमन्त्रणसभाजने । आप्रच्छन्नम्" इत्यमरः ॥ "आङि नुप्रच्छचोरुपसंख्यानम्" इत्यात्म नेपदम् ॥ सखित्वं निर्वाहयति-काल इति ॥ काले काले प्रतिप्रावृट् कालम् । सुहृत्समागमनकालश्च कालशब्देनोच्यते ॥ वीप्सायां द्विरु क्तिः ॥ भवतः संयोगं संपर्कमेत्य चिरविरहजमुष्णं बाष्पमूष्माणं नेत्र जलं च ॥ “बाष्पो नेत्रजलोष्मणोः" इति विश्वः ॥ मुञ्चतो यस्य शै लस्य स्नेहव्यक्तिः प्रेमाविर्भावो भवति । स्निग्धानां हि चिरविरहसं गतानां बाष्पपातो भवतीति भावः ॥ 
संप्रति तस्य मार्ग कथयति मार्ग तावच्छृणु कथयतस्त्वत्प्रयाणानुरूपं __संदेशं मे तदनु जलद श्रोष्यसि श्रोत्रपेयम् । खिन्नः खिन्नः शिखरिषु पदं न्यस्य गन्तासि यत्र 
क्षीणः क्षीणः परिलघु पयः स्रोतसां चोपभुज्य ॥१३॥ मार्गमिति ॥ हे जलद, तावदिदानी कथयतः । मत्त इति शेषः । त्वत्प्रयाणस्यानुरूपमनुकूलं मार्गमध्वानम् ॥ "मार्गों मृगपदे मासि सौम्यर्वेऽन्वेषणेऽध्वनि" इति यादवः ॥ शृणु । तदनु मार्गश्रवणानन्तरं श्रोत्राभ्यां पेयं पानाहम् । अतितृष्णया श्रोतव्यमित्यर्थः ॥ पेयग्रह णात्संदेशस्यामृतसाम्यं गम्यते ॥ मे संदेशं वाचिकम् ॥ "संदेशवा ग्वाचिकं स्यात्" इत्यमरः ॥ श्रोष्यसि । यत्र मार्गे खिन्नः खिन्नो ऽभीक्ष्णं क्षीणबलः सन् ॥ "नित्यवीप्सयोः" इति नित्यार्थे द्विर्भावः ।। शिखरिषु पर्वतेषु पदं न्यस्य निक्षिप्य । पुनर्बललाभाथै कचिद्विश्र म्येत्यर्थः । क्षीणः क्षीणोऽभीक्ष्णं कृशाङ्गः सन् ॥ अत्रापि कृदन्तत्वा त्पूर्ववद्विक्तिः ॥ स्रोतसां परिलघु गुरुत्वदोषरहितम् । उपलास्फा लनखेदितत्वात्पथ्यमित्यर्थः ॥ तथा च वाग्भट:-"उपलास्फाल नक्षेपविच्छेदैः खेदितोदकाः । हिमवन्मलयोद्भूताः पथ्या नद्यो भव. न्त्यमूः ॥” इति ॥ पयः पानीयमुपभुज्य शरीरपोषणार्थमभ्यवहृत्य च गन्तासि गमिष्यसि ॥ गमे ट् ॥ १ बत्प्रयाणानुकूलम्. २ उपयुज्य. 
१२ 
मेघदूतम् । अद्रेः शृङ्ग हेरति पवनः किंखिदित्युन्मुखीमि 
स्थानादसात्सरसनिचुलादुत्पतोदङ्मुखः खं 
दिङ्गागानां पथि परिहरन्स्थूलहस्ताँवलेपान् ॥ १४ ॥ अद्रेरिति ॥ धवनो वायुर।श्चित्रकूटस्य शृङ्गं हरति किंखित् ।। किंखिच्छब्दो विकल्पवितर्कार्थादिषु पठितः ॥ इति शङ्कयोन्मुखी. भिरुन्नतमुखीभिः ॥ "खाडाचोपसर्जनादसंयोगोपधात्" इति डीम् ।। मुग्धाभिर्मूढाभिः ॥ “मुग्धः सुन्दरमूढयोः" इत्यमरः । सिद्धानां दे वयोनिविशेषाणामङ्गनाभिश्चकितं चकितप्रकारं यथा तथा ॥ "प्रकारे गुणवचनस्य' इति द्विर्भावः ॥ दृष्टोत्साहो दृष्टोद्योगः सन् । सरसा आर्द्रा निचुलाः स्थलवेतसा यस्मिंस्तस्मात् ॥ “वानीरे कविभेदे स्यान्निचुलः स्थलवेतसे" इति शब्दार्णवे ॥ अस्मात्स्थाना दाश्रमात्पथि नभोमार्गे दिङ्गागानां दिग्गजानां स्थूला ये हस्ताः करा स्तेषामवलेपानाक्षेपान्परिहरन् ॥ "हस्तो नक्षत्रभेदे स्यात्करेभ करयोरपि" इति । “अवलेपस्तु गर्वे स्यात्क्षेपणे दूषणेऽपि च" इति च विश्वः ॥ उदङ्मुखः सन् । अलकाया उदीच्यत्वादित्याशयः ॥ खमाकाशमुत्पतोद्गच्छ ॥ अत्रेदमप्यर्थान्तरं ध्वनयति-रसिको नि चुलो नाम महाकविः कालिदासस्य सहाध्यायी परापादितानां का लिदासप्रबन्धदूषणानां परिहर्ता यस्मिन्स्थाने तस्मात्स्थानादुदङ्मुखो निर्दोषत्वादुन्नतमुखः सन्पथि सारखतमार्गे दिङ्गागानाम् ॥ पूजायां बहुवचनम् ॥ दिङ्गागाचार्यस्य कालिदासप्रतिपक्षस्य हस्तावलेपान्ह स्तविन्यासपूर्वकाणि दूषणानि परिहरन् || "अवलेपस्तु गर्वे स्याल्लेपने दूषणेऽपि च" इति विश्वः ॥ अद्रेरद्रिकल्पस्य दिङ्गागाचार्यस्य शृङ्गं प्राधान्यम् ॥ "शृङ्गं प्राधान्यसान्चोश्च" इत्यमरः ॥ हरति किंखि दिति हेतुना सिद्धैः सारखतसिद्धैर्महाकविभिरङ्गनाभिश्च दृष्टोत्साहः सन्खमुत्पतोचैर्भवेति खप्रबन्धमात्मानं वा प्रति कवेरुक्तिरिति ।। “सं १ वहति. २ दृष्टोच्छ्रायः. ३ अवलेहान्. 
----- 
पूर्वमेधः। सर्गतो दोषगुणा भवन्तीत्येतन्मृषा येन जलाशयेऽपि । स्थित्वानुकूलं निचुलश्चलतमात्मानमारक्षति सिन्धुवेगात् ॥” इत्येतच्छोकनिर्माणात्तस्य कवेर्निचुलसंज्ञेत्याहुः ॥ 
रत्नच्छायाव्यतिकर इव प्रेक्ष्यमेतत्पुरस्ता 
येन श्यामं वपुरतितरां कान्तिमापत्यते ते 
बर्हेणैव स्फुरितरुचिना गोपवेषस्य विष्णोः ॥१५॥ रत्नेति ॥ रत्नच्छायानां पद्मरागादिमणिप्रभाणां व्यतिकरो मिश्र गमिव प्रेक्ष्यं दर्शनीयमाखण्डलस्येन्द्रस्यैतद्धनुःखण्डम् ॥ एतदिति ह स्तेन निर्देशो विवक्षितः ॥ पुरस्तादने वल्मीकाग्राद्वामलूरविवरात् ।। 'वामलूरश्च नाकुश्च वल्मीकं पुनपुंसकम्" इत्यमरः ॥ प्रभवत्यावि र्भवति । येन धनुःखण्डेन ते तव श्यामं वपुः । स्फुरितरुचिनोज्वल. कान्तिना बहेण पिच्छेन ॥ "पिच्छबहें नपुंसके" इत्यमरः ॥ गोपवे घस्य विष्णोर्गोपालस्य कृष्णस्य श्यामं वपुरिव । अतितरां कान्ति शो भामापत्स्यते प्राप्स्यते ॥ 
त्वय्यायत्तं कृषिफलमिति भ्रूविलासानभिज्ञैः 
प्रीतिस्निग्धैर्जनपदवधूलोचनैः पीयमानः । सद्यःसीरोत्कषणसुरभि क्षेत्रमारुह्य मालं 
किंचित्पश्चाद्वैज लघुगतिर्भूय एवोत्तरेण ॥ १६ ॥ त्वयीति ॥ कृषेलकर्मणः फलं सस्यं त्वयि ॥ अधिकरणविवक्षा यां सप्तमी । आयत्तमधीनम् ॥ "अधीनो निघ्न आयत्तः” इत्यमरः ।। इति हेतोः प्रीत्या स्निग्धैः । अकृत्रिमप्रेमा→रित्यर्थः । भ्रूविलासानां भ्रूविकाराणामनभिज्ञैः । पामरत्वादिति शेषः । जनपदवधूनां पल्लीयो षितां लोचनैः पीयमानः सादरं वीक्ष्यमाणः सन् । मालं मालाख्यं क्षेत्रं 
शैलप्रायमुन्नतस्थलम् ॥ "मालमुन्नतभूतलम्" इत्युत्पलमालायाम् ॥ सद्यस्तत्कालमेव सीरैर्हलैरुत्कषणेन कर्षणेन सुरभि घ्राणतर्पणं यथा त थारुह्य । तत्राभिवृष्येत्यर्थः ॥ "सुरभिर्घाणतर्पणः" इत्यमरः ॥ किंचि 
१ आलप्स्यते. २ भूविकारानभिज्ञैः. ३ प्रवलयगतिम्. ४ किंचिदेव. 
मेघदूतम् । त्पश्चालधुगतिस्तत्र निर्वृष्टत्वाक्षिप्रगमनः सन् ॥ 'लघुक्षिप्रमरं द्रुतम्" इत्यमरः ॥ भूयः पुनरप्युत्तरेणैवोत्तरमार्गेणैव ब्रज गच्छ ॥ तृतीयावि धाने "प्रकृत्यादिभ्य उपसंख्यानम्" इति तृतीया ॥ यथा कश्चिद्बहु वल्लभः पतिः कुत्रचित्क्षेत्रे कलत्रे गूढं विहृत्य ॥ "क्षेत्रं शरीरकेदारे सिद्धस्थानकलत्रयोः” इति विश्वः ॥ दाक्षिण्यभङ्गभयान्नीचमार्गेण नि र्गत्य पुनः सर्वाध्यक्ष इव संचरति तद्वदिति ध्वनिः ॥ 
त्वामासारप्रशमितवनोपप्लवं साधु मूर्धा 
वक्ष्यत्यध्वश्रमपरिगतं सानुमानाम्रकूटः । न क्षुद्रोऽपि प्रथमसुकृतापेक्षया संश्रयाय 
प्राप्ते मित्रे भवति विमुखः किं पुनर्यस्तथोच्चैः ॥ १७॥ स्वामिति ।। आम्राश्थताः कूटेषु शिखरेषु यस्य स आम्रकूटो नाम सानुमान्पर्वतः ॥ "आम्रचूतो रसालोऽसौ” इति । "कूटोऽस्त्री शिखरं शृङ्गम्" इति चामरः । आसारो धारावृष्टिः ॥ “धारासंपात आसारः" इत्यमरः ॥ तेन प्रशमितो वनोपप्लवो दावागिर्येन तम् । कृतोपकार मित्यर्थः । अध्वश्रमेण परिगतं व्याप्तं त्वां साधु सम्यमा वक्ष्यति वोढा ॥ हवेर्लट् । तथाहि । क्षुद्रः कृपणोऽपि ॥ "क्षुद्रो दरिद्रे कृपणे नृशंसे” इति यादवः ॥ संश्रयाय संश्रयणाय मित्रे सुहृदि ॥ “अथ मित्रं सखा सुहृत्" इत्यमरः ॥ प्राप्त आगते सति । प्रथमसुकृता पेक्षया पूर्वोपकारपर्यालोचनया विमुखो न भवति यस्तथा तेन प्रका रेणोच्चैरुन्नतः स आम्रकूटः किं पुनर्विमुखो न भवतीति किमु वक्त व्यमित्यर्थः ॥ एतेन प्रथमावसथे सौख्यलाभात्ते कार्यसिद्धिरस्तीति सू चितम् । तदुक्तं निमित्तनिदाने- “प्रथमावसथे यस्य सौख्यं तस्याखि लेऽध्वनि । शिवं भवति यात्रायामन्यथा त्वशुभं ध्रुवम् ॥” इति ॥ 
छन्नोपान्तः परिणतफलद्योतिभिः कानना 
स्त्वय्यारूढे शिखरमचलः स्निग्धवेणीसवणे । नूनं यास्यत्यमरमिथुनप्रेक्षणीयामवस्था 
मध्ये श्यामः स्तन इव भुवः शेषविस्तारपाण्डुः ॥ १८ ॥ 
पूर्वमेघः। 
१५ छन्नेति ॥ हे मेघ, परिणतैः परिपकैः फलोतन्त इति तथोक्तैः । आषाढे वनचूताः फलन्ति पच्यन्ते च मेघवातेनेत्याशयः । काननान वनचूतैश्छन्नोपान्त आवृतपार्थोऽचल आम्रकूटाद्रिः स्निग्धवेणीसवणे मसृणकेशबन्धच्छाये । श्यामवर्ण इत्यर्थः ॥ "वेणी तु केशबन्धे जल सुतौ” इति यादवः ॥ त्वयि शिखरं शृङ्गमारूढे सति ॥ “यस्य च भावेन भावलक्षणम्” इति सप्तमी ॥ मध्ये श्यामः शेषे मध्यादन्यत्र विस्तारे परितः पाण्डुर्हरिणः ॥ "हरिणः पाण्डुरः पाण्डः” इत्यमरः ।। भुवः स्तन इव । अमरमिथुनानाम् । खेचराणामिति भावः । प्रेक्षणीयां दर्शनीयामवस्थां नूनं यास्यति । मिथुनग्रहणं कामिनामेव स्तनत्वेनो त्प्रेक्षा संभवतीति कृतम् । यथा परिश्रान्तः कश्चित्कामी कामिनीनां कुचकलशे विश्रान्तः सन्स्वपिति तद्वद्भवानपि भुवो नायिकायाः स्तन इति ध्वनिः ॥ 
स्थित्वा तस्मिन्वनचरवधूमुक्तकुळे मुहूर्त । 
तोयोत्सर्गद्रुततरगतिस्तत्परं वर्त्म तीर्णः । रेवां द्रक्ष्यस्युपलविषमे विन्ध्यपादे विशीणों 
भक्तिच्छेदैरिव विरचितां भूतिमङ्गे गजस्य ॥ १९ ॥ स्थित्वेति ॥ हे मेघ, वने चरन्ति ते वनचराः ॥ “तत्पुरुषे कृति बहुलम्" इति बहुलग्रहणाद् लुग्भवति ॥ तेषां वधूभिर्मुक्ताः कुञा ल तागृहा यत्र तस्मिन् ॥ “निकुञ्जकुञ्जौ वा क्लीबे लतादिपिहितोदरे" इत्यमरः । तत्र ते नयनविनोदोऽस्तीत्यर्थः । तस्मिन्नाम्रकूटे मुहूर्तम ल्पकालम् । न तु चिरं, स्वकार्यविरोधादिति भावः ॥ "मुहूर्तमल्पका 
१८-१९ श्लोकयोर्मध्ये क्वचित्प्रक्षिप्तोऽयं दृश्यते 
अध्वक्लान्तं प्रतिमुखगतं सानुमानाम्रकूट 
स्तुङ्गेन खां जलद शिरसा वक्ष्यति लाध्यमानः । आसारेण लमपि शमयेस्तस्य नैदाघमग्निं 
सद्भावाः फलति न चिरेणोपकारो महत्सु ॥” इति (१ अध्वश्रान्तम्. २ चित्रकूट. ३ श्लाघमान. ४ सत्कारार्द्रः.) १ तोयोत्सर्गात. २ लघुतर. 
ले स्याद्धटिकाद्वितयेऽपि च" इति शब्दार्णवे ॥ स्थित्वा विश्रम्य । तोयोत्सर्गेण "त्वामासार-" इत्युक्तवर्षणेन द्रुततरगतिलाघवाद्धेतोरति क्षिप्रगमनः सन् । तस्मादाम्रकूटात्परमनन्तरं तत्परं वर्त्म मार्ग तीर्णोऽति क्रान्तः । उपलैः पाषाणैर्विषमे विन्ध्यस्याद्रेः पादे प्रत्यन्तपर्वते ॥ “पा दाः प्रत्यन्तपर्वताः" इत्यमरः ॥ विशीर्णां समन्ततो विसृमराम् ॥ एतेन कस्याश्चित्कामुक्याः प्रियतमचरणपातोऽपि ध्वन्यते ॥ रेवां नर्मदाम् ।। "रेवा तु नर्मदा सोमोद्भवा मेकलकन्यका" इत्यमरः ॥ गजस्याङ्गे शरीरे भक्तयो रचनाः रेखा इति यावत् ॥ "भक्तिनिषेवणे भागे रचनायाम्" इति शब्दार्णवे ॥ तासां छेदैर्भङ्गिमि मिविरचितां भूति शृङ्गारमिव भसितमिव वा ॥ "भूतिर्मातङ्गशृङ्गारे जातौ भस्मनि संपदि" इति विश्वः ॥ द्रक्ष्यसि । अयमपि महांस्ते नयनकौतुकलाभ इति भावः ॥ 
तस्यास्तिक्तैर्वनगजमदैर्वासितं वान्तवृष्टि 
जैम्बूकुञ्जप्रतिहतरयं तोयमादाय गच्छेः । अन्तःसारं धन तुलयितुं नानिलः शक्ष्यति त्वां 
रिक्तः सर्वो भवति हि लघुः पूर्णता गौरवाय ।। २० ॥ तस्या इति ॥ हे मेध, वान्तवृष्टिरुद्ीर्णवर्षः सन् । कृतवमनश्च व्यज्यते । तिक्तैः सुगन्धिभिस्तिक्तरसवद्भिश्च ॥ "तिक्तो रसे सुगन्धौ च" इति विश्वः ।। वनगजमदैर्वासितं सुरमितं भावितं च । हिमवद्वि ध्यमलया गजानां प्रभवा इति विन्ध्यस्य गजप्रभवत्वादिति भावः । जम्बूकुञ्जैः प्रतिहतरयं प्रतिबद्धवेगम् । सुखपेयमित्यर्थः । अनेन लघुत्वं कषायभावना च व्यज्यते । तस्या रेवायास्तोयमादाय गच्छेज । हे धन मेघ, अन्तः सारो बलं यस्य तं त्वामनिल आकाशवायुः। शरीर स्थश्च गम्यते । तुलयितुं न शक्ष्यति शक्तो न भविष्यति । तथाहि । रिक्तोऽन्तःसारशून्यः सर्वोऽपि लघुर्भवति । प्रकम्प्यो भवतीत्यर्थः । पूर्णता सारवत्ता गौरवायाप्रकम्प्यत्वाय भवतीत्यर्थः ॥ अयमत्र ध्व निः-आदौ वमनशोधितस्य पुंसः पश्चाच्छेष्मशोषणाय लघुतिक्त कषायाम्बुपानाल्लब्धबलस्य वातप्रकम्पो न स्यादिति । तथाह वाग्भट:--- 
पूर्वमेघः। "कषायाश्चाहिमास्तस्य विशुद्धौ श्लेष्मणो हिताः । किमु तिक्तकषा या वा ये निसर्गात्कफापहाः ॥ कृतशुद्धेः क्रमात्पीतपेयादेः पथ्यभो जिनः । वातादिभिर्न बाधा स्यादिन्द्रियैरिव योगिनः ॥" 
नीपं दृष्ट्वा हरितकपिशं केसरैरर्धरूढे 
राविर्भूतप्रथममुकुलाः कन्दलीश्चानुकच्छम् । 
MP4 
सारङ्गास्ते जललवमुचः सूचयिष्यन्ति मार्गम् ॥ २१ ॥ नीपमिति ॥ सारङ्गा मतङ्गजाः कुरङ्गा भृङ्गा वा ॥ “सारङ्गश्चात के भृङ्गे कुरङ्गे च मतङ्गजे' इति विश्वः ॥ अर्धरूलैरेकदेशोद्गतैः के सरैः किञ्जस्कैहरितं पालाशवर्णं कपिशं कृष्णपीतं च ॥ "पालाशो हरितो हरित्" इति । "श्यावः स्यात्कपिशो धूम्रधूमलौ कृष्णलोहिते" इति चामरः ॥ श्यामवर्णमिति यावत् ।। "वर्णों वर्णेन" इति समासः॥ नीपं स्थलकदम्बकुसुमम् ॥ "अथ स्थलकदम्बके । नीपः स्यात्पुलके" इति शब्दार्णवे ॥ दृष्ट्वा संप्रेक्ष्य । विदित्वेति यावत् । तथा कच्छेष्वनू पेष्वनुकच्छम् ॥ "अव्ययं विभक्ति-" इत्यादिना विभक्त्यर्थेऽव्ययी भावः ॥ "जलप्रायमनूपं स्यात्पुंसि कच्छस्तथाविधः" इत्यमरः ॥ आविर्भूताः प्रथमा प्रथमोत्पन्ना मुकुला यासां ताः कन्दलीभूमिक दलीः ।। "द्रोणपर्णी स्निग्धकन्दा कन्दली भूकदल्यपि" इति शब्दा र्णवे ॥ जग्ध्वा भक्षयित्वा ॥ “अदो जन्धिः-" इति जग्ध्यादेशः ।। अरण्येष्वधिकसुरभिमतिघ्राणतर्पणम् ॥ "दग्धारण्येषु' इति पाठे "दग्धम्" इत्यधिकविशेषणम् ॥ अर्थवशात्कन्दलीश्च दृष्ट्वैवेत्यन्वयो द्रष्टव्यः ॥ उर्ध्या भूमेर्गन्धमानाय जललवमुचो मेघस्य ते तव मार्ग सूचयिष्यन्त्यनुमापयिष्यन्ति । यत्र यत्र वृष्टिकार्य कन्दलीमुकुलनी पकुसुमादिकं दृश्यते तत्र तत्र त्वया वृष्टमित्यनुमीयत इति भावः ।। 
प्रक्षिप्तमपि व्याख्यायते 
अम्भोबिन्दुग्रहणचतुरांश्चातकान्वीक्षमाणाः 
श्रेणीभूताः परिगणनया निर्दिशन्तो बलाकाः । 
मेघदूतम् । त्वामासाद्य स्तनितसमये मानयिष्यन्ति सिद्धाः 
सोत्कम्पानि प्रियसहचरीसंभ्रमालिङ्गितानि ॥ अम्भ इति ।। अम्भोबिन्दूनां वर्षोंदबिन्दूनां ग्रहणे । “सर्वसहाप तितमम्बु न चातकस्य हितम्" इति शास्त्राद्भूस्पृष्टोदकस्य तेषां रोग हेतुत्वादन्तराल एव स्वीकारे चतुरांश्चातकान्वीक्षमाणाः कौतुकात्प श्यन्तः श्रेणीभूता बद्धपशीः ॥ अभूततद्भावे च्विः ॥ बलाका बकपतीः परिगणनयैका द्वे तित्र इति संख्यानेन निर्दिशन्तो हस्तेन दर्शयन्तः सिद्धाः स्तनितसमये त्वदार्जितकाले सोत्कम्पान्युत्कम्पपूर्वकाणि प्रिय सहचरीणां संभ्रमेणालिङ्गितान्यासाद्य । खयंग्रहणाश्लेषसुखमनुभूये त्यर्थः । त्वां मानयिष्यन्ति । त्वन्निमित्तत्वात्सुखलाभस्येति भावः ।। 
उत्पश्यामि द्रुतमपि सखे मत्प्रियार्थ यियासोः 
कालक्षेपं ककुभसुरभौ पर्वते पर्वते ते । शुक्लापाङ्गैः संजलनयनैः स्वागतीकृत्य केका 
प्रत्युद्यातः कथमपि भवान्गन्तुमाशु व्यवस्येत् ॥ २२ ॥ उत्पश्यामीति ॥ हे सखे मेघ, मत्प्रियाथै यथा तथा द्रुतं क्षिप्रम् ।। "लघु क्षिप्रमरं द्रुतम्" इत्यमरः ॥ यियासोर्यातुमिच्छोरपि ॥ यातेः सन्नन्तादुप्रत्ययः । ते तव ककुभैः कुटजकुसुमैः सुरभौ सुगन्धिनि ।। “ककुभः कुटजेऽर्जुने" इति शब्दार्णवे ॥ पर्वते पर्वते प्रतिपर्वतम् ।। वीप्सायां द्विरुक्तिः ॥ कालक्षेपं कालविलम्बम् ॥ "क्षेपो विलम्बे निन्दायाम्" इति विश्वः ॥ उत्पश्याम्युत्प्रेक्षे ॥ विलम्बहेतुं दर्शय नाशुगमनं प्रार्थयते--शुक्लेति ।। सजलानि सानन्दबाष्पाणि नयनानि येषां तैः शुक्लापाङ्गैर्मयूरैः ॥ "मयूरो बहिणो वहीं शुक्लापाङ्गः शिखा वलः" इति यादवः ॥ केकाः खवाणीः ॥ "केका वाणी मयूरस्य" इत्यमरः ॥ स्वागतीकृत्य स्वागतवचनीकृत्य प्रत्युद्यातः प्रत्युद्गतः । मयूरवाणीकृतातिथ्य इत्यर्थः । भवान्कथमपि यथाकथंचिदाशु गन्तुं व्यवस्यदुद्युञ्जीत ॥ प्रार्थने लिङ् । “शेषे प्रथमः" इति प्रथमपुरुषः । शेषश्चायं भवच्छब्दो युष्मदस्मच्छब्दव्यतिरेकात् ॥ "खागतीकृत्य 
१ सोत्कण्ठानि. २ सनयनजलैः. ३ प्रत्युद्धातः, 
पूर्वमेघः। केकाः" इत्यत्र केकाखारोप्यमाणस्य खागतवचनस्य प्रकृतप्रत्युद्गमनो पयोगात्परिणामालंकारः । तदुक्तमलंकारसर्वखे-"आरोप्यमाणस्य प्रकृतोपयोगित्वे परिणामः" इति । 
पाण्डुच्छायोपवनवृतयः केतकैः सूचिभिन्नै 
नीडारम्भैहवलिभुजामाकुलग्रामचैत्याः । त्वय्यासन्ने पेरिणतफलश्यामजम्बूवनान्ताः 
संपत्यन्ते कतिपयदिनस्थायिहंसा दशार्णाः ॥ २३ ॥ पाण्डिति ॥ हे मेघ, त्वय्यासन्ने संनिकृष्टे सति दशार्णा नाम ज नपदाः सूचिभिन्नैः सूचिषु मुकुलाग्रेषु भिन्नैर्विकसितैः ॥ "केतकि मुकुलाग्रेषु सूचिः स्यात्" इति शब्दार्णवे ॥ केतकैः केतकीकुसुमैः पाण्डुच्छाया हरितवर्णा उपवनानां वृतयः कण्टकशाखावरणा येषु ते तथोक्ताः ॥ “प्राकारो वरणः सालः प्राचीरं प्रान्ततो वृतिः” इत्यमरः ॥ तथा गृहबलिभुजां काकादिग्रामपक्षिणां नीडारम्भैः कुला यनिर्माणैः ॥ “कुलायो नीडमस्त्रियाम्" इत्यमरः ॥ चित्याया इमानि चैत्यानि रथ्यावृक्षाः ॥ "चैत्यमायतने बुद्धवन्धे चोद्देशपादपे" इति विश्वः ॥ आकुला संकीर्णानि ग्रामेषु चैत्यानि येषु ते तथोक्ताः । तथा परिणतैः पक्कैः फलैः । श्यामानि यानि जम्बूवनानि तैरन्ता रम्याः ॥ "मृताववसिते रम्ये समाप्तावन्त इप्यते” इति शब्दार्णवे ॥ तथा कतिपयेष्वेव दिनेषु स्थायिनो हंसा येषु ते तथोक्ता एवं विधाः संपत्स्यन्ते भविष्यन्ति ॥ “पोटायुवतिस्तोककतिपय-" इत्यादिना कतिपयशब्दस्योत्तरपदत्वेऽपि न तच्छब्दस्योत्तरत्वमस्त्यस्य शास्त्रस्य प्रायिकत्वात् ॥ 
तेषां दिक्षु प्रथितविदिशालक्षणां राजधानी 
गत्वा सद्यः फलमविकलं कामुकत्वस्य लब्धा । ३ अतिमहत्. ४ लब्ध्वा . 
१ नीडारम्भे. २ परिणतिफल; फलपरिणति. ५ खादुयुक्तम्. मेघदूतम् । तेषामिति ॥ दिक्षु प्रथितं प्रसिद्धं विदिशेति लक्षणं नामधेयं य स्यास्ताम् ॥ "लक्षणं नाम्नि चिह्ने च" इति विश्वः ॥ तेषां दशा र्णानां संबन्धिनीम् । धीयन्तेऽस्यामिति धानी ॥ "करणाधिकरणयो श्च" इति ल्युट् ॥ राज्ञां धानी राजधानी ॥ "कृद्योगलक्षणा षष्ठी समस्यते" इति वक्तव्यात्समासः ॥ तां प्रधाननगरीम् ॥ "प्रधानन गरी राज्ञां राजधानीति कथ्यते" इति शब्दार्णवे ॥ गत्वा प्राप्य सद्यः कामुकत्वस्य विलसितायाः ॥ "विलासी कामुकः कामी स्त्री परो रतिलम्पटः" इति शब्दार्णवे ॥ अविकलं समग्रं फलं प्रयोजनं लब्धा लप्स्यते । त्वयेति शेषः ॥ कर्मणि लुटू ।। कुतः । यस्मात्कार णात्वादु मधुरम् चला ऊर्मयो यस्य तच्चलोमि तरङ्गितं वेत्रवत्या नाम नद्याः पयः सभ्रूभङ्ग भ्रूकुटियुक्तम् । दशनपीडयेति भावः । मुख मिवाधरमिवेत्यर्थः । तीरोपान्ते तटप्रान्ते यत्स्तनितं गर्जितं तेन सुभगं यथा तथा । स्तनितशब्देन भणितमपि व्यपदिश्यते । "ऊर्ध्वमुच्चलि तकण्ठनासिकं हुकृतं स्तनितमल्पघोषवत्" इति लक्षणात् ॥ पा स्यसि ॥ पिबतेर्लद ॥ "कामिनामधराखादः सुरतादतिरिच्यते" इति भावः ॥ 
स्त्वत्संपर्कात्पुलकितमिव प्रौढपुष्पैः कदम्बैः ।। यः पण्यस्त्रीरतिपरिमलोद्गारिभिर्नागराणा __ मुद्दामानि प्रथयति शिलावेश्मभियौवनानि ।। २५ ॥ 
नीचैरिति ॥ हे मेघ, तत्र विदिशासमीपे । विश्रामो विश्रमः खे दापनयः ॥ भावार्थे घञ्प्रत्ययः ॥ तस्य हेतोः । विश्रामार्थमित्यर्थः ।। 'षष्ठी हेतुप्रयोगे" इति षष्ठी ॥ विश्रामेत्यत्र "नोदात्तोपदेशस्य मान्त स्यानाचमेः" इति पाणिनीये वृद्धिप्रतिषेधेऽपि “विश्रामो वा" इति चन्द्रव्याकरणे विकल्पेन वृद्धिविधानाद्रूपसिद्धिः ॥ प्रौढपुष्पैः प्रबुद्ध कुसुमैः कदम्ब पवृक्षस्त्वत्संपर्कात्तव सङ्गात् । पुलका अस्य जाताः पुलकितमिव संजातपुलकमिव स्थितम् ॥ तारकादित्वादितच्प्रत्ययः ।। नीचैरित्याख्या यस्य तं नीचैराख्यं गिरिमधिवसेः ॥ गिरौ वसेरि त्यर्थः । “उपान्वध्यासः" इति कर्मत्वम् ॥ यो नीचैगिरिः। प ध्याः केयाः स्त्रियः पण्यस्त्रियो वेश्याः ॥ "वारस्त्री गणिका वेश्या पण्यस्त्री रूपजीविनी' इति शब्दार्णवे ॥ तासां रतिषु यः परिमलो गन्धविशेषः । “विमर्दोत्थे परिमलो गन्धे जनमनोहरे" इत्यमरः ।। तमुद्रिन्त्याविष्कुर्वन्तीति तथोक्तानि तैः । शिलावेश्मभिः कन्दरै गरा णां पौराणामुद्दामान्युत्कटानि यौवनानि प्रथयति प्रकटयति ॥ उत्क टयौवनाः कचिदनुरक्ता वाराङ्गना विश्रम्भविहाराकाविण्यो मात्रादिभ यानिशीथसमये कंचन विविक्तं देशमाश्रित्य रमन्ते । तच्चान बहुल मस्तीति प्रसिद्धिः ॥ अत्रोद्धारशब्दो गोगार्थत्वान्न जुगुप्सावहः । प्रत्युत काव्यस्यातिशोभाकर एव । तदुक्तं दण्डिना-"निष्ठयूतो दीर्णवान्तादि गौणवृत्तिव्यपाश्रयम् । अतिसुन्दरमन्यत्र ग्राम्यकक्षा विगाहते ॥” इति ॥ 
विश्रान्तः सन्त्रज बननदीतीरजातानि सिञ्च 

गण्डस्वेदापनयनरुजाहान्तकोत्पलानां 
छायादानात्क्षणपरिचितः पुष्पलावीमुखानाम् ॥ २६ ॥ विश्रान्त इति ॥ विश्रान्तः संस्तत्र नीचैगिरौ विनीताध्वश्रमः सन् । अथ विश्रान्तेरनन्तरम् । वनेऽरण्ये या नद्यस्तासां तीरेषु जातानि स्वयंरूढानि अकृत्रिमाणीत्यर्थः ॥ "नदनदी-" इति पाठे "पु मास्त्रिया" इत्येकशेषो दुर्वारः ॥ तेषामुद्यानानामारामाणां संब न्धीनि यूथिकाजालकानि मागधीकुसुममुकुलानि ।। "अथ मागधी । गणिका यूथिका" इत्यमरः ॥ "कोरकजालककलिकाकुङ्मलमुकुलानि तुल्यानि" इति हलायुधः ॥ नवजलकणैः सिञ्चन्नार्दीकुर्वन् ॥ अत्र सिञ्चतेरार्दीकरणार्थत्वाद्रवद्रव्यस्य करणत्वम् । यत्र तु क्षरणमर्थस्तत्र द्रवद्रव्यस्य कर्मत्वम् । यथा "रेतः सिक्त्वा कुमारीषु' । "सुखैनिषि चन्तमिवामृतं त्वचि" इत्येवमादि । एवं किरतीत्यादीनामपि "रजः किरति मारुतः" । "अवाकिरन्वयोवृद्धास्तं लाजैः पौरयोषितः” इत्या दिष्वर्थभेदाश्रयणेन रजोलाजादीनां कर्मत्वकरणत्वे गमयितव्ये ।। तथा गण्डयोः कपोलयोः स्वेदस्यापनयनेन प्रमार्जनेन या रुजा पीडा ।। 
स 
मेघदूतम् । भिदादित्वादप्रत्ययः । तया क्लान्तानि म्लानानि कर्णोत्पलानि येषां तेषां तथोक्तानाम् । पुष्पाणि लुनन्तीति पुष्पलाव्यः पुष्पावचायिकाः स्त्रियः ॥ "कर्मण्यण" । "टिड्डाणञ्-" इत्यादिना ङीप् । तासां मु खानि । छायाया अनातपस्य दानात् । कान्तिदानं च ध्वन्यते॥"छाया सूर्यप्रिया कान्तिः प्रतिबिम्बमनातपः” इत्यमरः ॥ कामुकदर्शनात्का मिनीनां मुखविकासो भवतीति भावः ॥ क्षणपरिचितः क्षणं संसृष्टः 
सन् । न तु चिरम् । गच्छ । 
वक्रः पन्था यदपि भवतः प्रस्थितयोत्तराशां 
सौधोत्सङ्गप्रणयविमुखो मा स भूरुज्जयिन्याः। विद्युद्दामस्फुरितचकितैस्तत्र पौराङ्गनानां 
लोलापा यदि न रमसे लोचनैर्वञ्चितोऽसि ॥ २७ ॥ वक्र इति ॥ उत्तराशामुदीची दिशं प्रति प्रस्थितस्य भवतः पन्था उज्जयिनीमार्गो वक्रो यदपि । दूरो यद्यपीत्यर्थः ॥ विन्ध्यादुत्तरवा हिन्या निर्विन्ध्यायाः प्राग्भागे कियत्यपि दूरे स्थितोजयिनी । उत्तर पथस्तु निर्विन्ध्यायाः पश्चिम इति वक्रत्वम् । तथाप्युज्जयिन्या विशालनगरस्य ॥ "विशालोजयिनी समा” इत्युत्पलः ॥ सौधाना मुत्सङ्गेषूपरिभागेषु प्रणयः परिचयः ॥ "प्रणयः स्यात्परिचये याच्ना यां सौहृदेऽपि च" इति यादवः । तस्य विमुखः पराङ्मुखो मा स्म भूः । न भवेत्यर्थः ॥ “मोत्तरे लङ् च" इति चकारादाशीरर्थे लुङ् । न माङयोगे" इत्यडागमप्रतिषेधः ॥ तत्रोजयिन्यां विद्युद्दाम्नो विद्युल्लतानां स्फुरितेभ्यः स्फुरणेभ्यश्चकितैर्लोलापाङ्गैश्चञ्चलकटाक्षैः पौराङ्गनानां लोचनैर्न रमसे यदि तर्हि त्वं वञ्चितः प्रतारितोऽसि । ज न्मवैफल्यं भवेदित्यर्थः ॥ 
संप्रत्युज्जयिनी गच्छतस्तस्य मध्येमार्ग निर्विन्ध्यासंबन्धमाह वीचिक्षोभस्तनितविहगश्रेणिकाञ्चीगुणायाः 
संसर्पन्त्याः स्खलितसुभगं दर्शितावर्तनामेः। १ च. २ स्फुरण. ३ क्वणित. 
पूर्वमेघः । निर्विन्ध्यायाः पथि भव रसाभ्यन्तरः सन्निपत्य __ स्त्रीणामाचं प्रणयवचनं विभ्रमो हि प्रियेषु ॥ २८ ॥ 
वीचीति ॥ हे सखे, पथ्युज्जयिनीपथे वीचिक्षोभेण तरङ्गचलनेन स्तनितानां मुखराणाम् ॥ कर्तरि क्तः ॥ विहगानां हंसानां श्रेणिः पतिरेव काञ्चीगुणो यस्यास्तस्याः स्खलितेनोपस्खलनेन मदस्खलितेन च सुभगं यथा तथा संसर्पन्त्याः प्रवहन्त्या गच्छन्त्याश्च । तथा दर्शितः प्रकटित आवर्तोऽम्भसा भ्रम एव नाभिर्यया ॥ "स्यादावर्तोऽम्भसां भ्रमः” इत्यमरः ॥ निष्क्रान्ता विन्ध्यानिर्वि-ध्या नाम नदी ॥ "निरा दयः क्रान्ताद्यर्थे पञ्चम्या” इति समासः । "द्विगुप्राप्तापन्नालम्-' इ. त्यादिना परवल्लिङ्गताप्रतिषेधः । तस्या नद्याः संनिपत्य संगत्य । रसो जलमभ्यन्तरे यस्य सः । अन्यत्र रसेन शृङ्गारेणाभ्यन्तरोऽन्तरङ्गो भव । सर्वथा तस्या रसमनुभवेत्यर्थः । "शृङ्गारादौ जले वीर्ये सुवर्णे विषशुक्रयोः । तिक्तादावमृते चैव निर्यासे पारदे ध्वनौ । आखादे च रसं प्राहुः” इति शब्दार्णवे ॥ ननु तत्प्रार्थनामन्तरेण कथं तत्रानुभवो युज्यत इत्यत आह-स्त्रीणामिति ॥ स्त्रीणां प्रियेषु विषये विभ्रमो विलास एवाद्यं प्रणयवचनं प्रार्थनावाक्यं हि । स्त्रीणामेष स्वभावो य द्विलासैरेव रागप्रकाशनम् । न तु कण्ठत इति भावः ॥ विभ्रमश्चात्र नाभिसंदर्शनादिरुक्त एव ।। 
निर्विन्ध्याया विरहावस्थां वर्णयंस्तन्निराकरणं प्रार्थयते वेणीभूतप्रतनुसंलिलासाँचतीतस्य सिन्धुः __ पाण्डुच्छाया तटरुहतरुभ्रंशिमिर्जीर्णपणैः । सौभाग्यं ते सुभग विरहावस्थया व्यञ्जयन्ती ___ काश्य येन त्यजति विधिना स त्वयैवोपपाद्यः ॥ २९ ॥ 
वेणीति ॥ अवेणी वेणीभूतं वेण्याकारं प्रतनु स्तोकं च सलिलं यस्याः सा तथोक्ता । अन्यत्र वेणीभूतकेशपाशेति च ध्वन्यते। रुह न्तीति रुहाः । इगुपधलक्षणः कप्रत्ययः । तटयो रुहा ये तरवस्तेभ्यो अश्यन्तीति तथोक्तैः जीर्णपर्णैः शुष्कपत्रैः पाण्डुच्छाया पाण्डुवर्णा । * १ रसाभ्यन्तरम्. २ प्रणयि. ३ सालिलाम्. ४ सा तु; ताम्. ५ सिन्धुम्. ६ शीर्ण. ७ असुभग. ८ व्यञ्जयन्तीम्. 
मेघदूतम् । अत एव हे सुभग, विरहावस्थाया पूर्वोक्तप्रकारया करणेन ॥ अ. तीतस्यैतावन्तं कालमतीत्य गतस्य प्रोषितस्येत्यर्थः । ते तव सौभाग्यं सुभगत्वम् ।। "हृद्भगसिन्ध्वन्ते पूर्वपदस्य च" इत्युभयपदवृद्धिः ।। व्यञ्जयन्ती प्रकाशयन्ती । स खलु सुभगो यमङ्गनाः कामयन्त इति भावः । असौ पूर्वोक्ता सिन्धु दी निर्विन्ध्या ॥ "स्त्री नद्यां ना नदे सिन्धुदेशभेदेऽम्बुधौ गजे” इति वैजयन्ती ॥ येन विधिना व्यापारेण काश्य त्यजति स विधिस्त्वयैवोपपाद्यः । कर्तव्य इत्यर्थः । स च वि. धिरेकत्र वृष्टिरन्यत्र संभोगस्तदभावनिबन्धनत्वात्कार्यस्येति भावः ॥ इयं पञ्चमी मदनावस्था । तदुक्तं रतिरहस्ये-"नयनप्रीतिः प्रथमं चि तासङ्गस्ततोऽथ संकल्पः । निद्राच्छेदस्तनुता विषयनिवृत्तिस्त्रपानाशः ।। उन्मादो मूर्छा मृतिरित्येताः सरदशा दशैव स्युः ॥” इति ॥ “ताम तीतस्य" इति पाठमाश्रित्य सिन्धुर्नाम नद्यन्तरमिति व्याख्यातम् । किंतु सिन्धु म कश्चिन्नदः काश्मीरदेशेऽस्ति । नदी तु कुत्रापि नास्ती 
त्यपेक्ष्यमित्याचक्षते ॥ 
प्राप्यावन्तीनुदयनकथाकोविदग्रामवृद्धा 
न्पूर्वोद्दिष्टामनुसर पुरीं श्रीविशालां विशालाम् । स्वल्पीभूते सुचरितफले स्वर्गिणां गां गतानां 
शेषैः पुण्यैर्हतमिव दिवः कान्तिमत्खण्डमेकम् ॥ ३० ॥ प्राप्येति ।। विदन्तीति विदाः ॥ इगुपधलक्षणः कः ॥ ओकसो वेद्यस्थानस्य विदाः कोविदाः ॥ ओकारलुप्ते पृषोदरादित्वात्साधुः ॥ उदयनस्य वत्सराजस्य कथानां वासवदत्ताहरणायद्भुतोपाख्यानानां कोविदास्तत्त्वज्ञा ग्रामेषु ये वृद्धास्ते सन्ति येषु तानवन्तींस्तन्नाम ज नपदान्प्राप्य तत्र पूर्वादिष्टां पूर्वोक्तां "सौधोत्सङ्गप्रणयविमुखो मा स्म भूरुज्जयिन्याः” इत्युक्तां श्रीविशालां संपत्तिमतीम् ॥ "शोभासं पत्तिपद्मासु लक्ष्मीः श्रीरिव दृश्यते” इति शाश्वतः ॥ विशालां पुरीमुज्जयिनीमनुसर ब्रज ॥ कथमिव स्थितान् । सुचरितफले पुण्य फले खोपभोगलक्षणे स्वल्पीभूते । अत्यल्पावशिष्टे सतीत्यर्थः । गां भूमिं गतानाम् ॥ “गौरिला कुम्भिनी क्षमा" इत्यमरः ॥ पुनरपि । 
१ अवन्तीम्. २
पूर्वमेधः। भूलोकगतानामित्यर्थः । स्वर्गिणां स्वर्गवतां जनानां शेषैर्भुक्तशिष्टैः पुण्यैः सुकृतैर्हतमानीतम् । स्वर्गानुष्ठितकमशेषाणां स्वर्गदानाबमावादिति भावः । कान्तिरस्यान्टीति कान्तिमदुज्वलम् । सारभूतमित्यर्थः । एक भुक्तादन्यत् ॥ "एके मुख्यान्यकेवलाः” इत्यमरः ॥ दिवः खर्गस्य खण्डमिव स्थितामित्युत्प्रेक्षा। एतेनातिक्रान्तसकलभूलोकनगरसौभाग्या सारत्वमुज्जयिन्या व्यज्यते ॥ 
दी/कुर्वन्पटु मदकलं कूजितं सारसानां 
प्रत्यूषेषु स्फुटितकमलामोदमैत्रीकपायः। 
शिप्रावातः प्रियतम इब प्रार्थनाचाटुकारः ॥ ३१ ॥ दीर्घाकुर्वन्निति ॥ यत्र विशालायां प्रत्यूषेष्वहर्मुखेषु ॥ “प्रत्यूषो ऽहर्मुखं कल्यम्' इत्यमरः ॥ पटु प्रस्फुटम् । मदकलं मदेनाव्यक्तम धुरम् ॥ "ध्वनौ तु मधुरास्फुटे । कलः' इत्यमरः । सारसानां पक्षि विशेषाणाम् ॥ “सारसो मैथुनी कामी गोनर्दः पुष्कराह्वयः” इति यादवः ॥ यद्वा सारसानां हंसानाम् ॥ "चक्राङ्गः सारसो हंसः" इति शब्दार्णवे ॥ कूजितं रुतं दीर्घा कुर्वन् । विस्तारयन्नित्यर्थः । या वद्वातं शब्दावृत्तेरिति भावः । एतेन प्रियतमः खचाटुवाक्यानुसारि क्रीडापक्षिकूजितमविच्छिन्नीकुर्वन्निति च गम्यते । स्फुटितानां विकसि तानां कमलानामामोदेन परिमलेन सह या मैत्री संसर्गस्तेन कषायः सुरभिः ॥ "रागद्रव्ये कषायोऽस्त्री निर्यासे सौरभे रसे" इति या दवः ॥ अन्यत्र विमर्दगन्धीत्यर्थः ॥ "विमर्दोत्थे परिमलो गन्धे जन मनोहरे । आमोदः सोऽतिनिर्हारी" इत्यमरः ॥ अङ्गानुकूलो गात्र सुखस्पर्शः । अन्यत्र गाढालिङ्गनदत्तगात्रसंवाहन इत्यर्थः । भवभूतिना चोक्तम्---"अशिथिलपरिरम्भैर्दत्तसंवाहनानि" इति ॥ संवाह्यन्ते च सुरतश्रान्ताः प्रियैर्युवतयः । एतत्कविरेव क्ष्यति-"संभोगान्ते मम समुचितो हस्तसंवाहनानाम्" इति ॥ शिप्रा नाम काचित्तत्रत्या नदी तस्या वातः शिप्रावातः ॥ शिप्राग्रहणं शैत्यद्योतनार्थम् ॥ प्रा 
र्थना सुरतस्य याच्या तत्र चाटु करोतीति तथोक्तः । पुनः सुरतार्थ प्रियवचनप्रयोक्तेत्यर्थः ॥ कर्मण्यण्प्रत्ययः ॥ प्रियतमो वल्लभ इव 


